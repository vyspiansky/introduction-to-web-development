# Починаємо

## Мови розмітки

Першим ділом варто вивчити HTML і CSS (актуальні версії CSS3, HTML5). Ця зв'язка дозволяє змінювати розміщення, оформлення елементів на HTML-сторінці.

В процесі ви познайомитесь з такими термінами:
* Адаптивний веб-дизайн (англ. Responsive Web Design)
* CSS медіа запити (англ. Media Queries)
* CSS переходи / анімації (англ. Transitions & Animations)
* Веб-шрифти (англ. Web Fonts)
* CSS-препроцесори (Sass, LESS, Stylus)
* тощо

## JavaScript

Мова JavaScript, яку ще не так давно мало-хто сприймав серйозно, сьогодні перетворилася в одну з найбільш популярних мов. Уявити собі розробку серйозного веб-сайту без неї майже неможливо.

Окрім самої мови, варто також познайомитись з:

* **jQuery** — найпопулярніший JavaScript-фреймворк. Це легкий та гнучкий інструментарій для кросбраузерного доступу до DOM об'єктів за допомогою CSS та XPath селекторів. Також даний фреймворк надає інтерфейси для AJAX-додатків, обробників подій і простої анімації.
* **Bootstrap** — найпопулярніший HTML, CSS, та JavaScript фреймворк для зовнішнього вигляду та інтерактивності веб‑сторінок.
* **AngularJS** — JavaScript-фреймворк з відкритим програмним кодом, який призначений для розробки односторінкових застосунків. Розробляється компанією Google. В його основі — шаблон Модель-вид-контролер (MVC).
* **ReactJS** — JavaScript-фреймворк для створення односторінкових додатків. ReactJS дозволяє розробникам створювати великі веб-додатки, які використовують дані, що змінюються з часом, без перезавантаження сторінки. Розробляється під орудою компанії Facebook.

## Серверна мова програмування

Варіантів тут предостатньо — PHP, Python, Ruby on Rails, Node.js та інші. Ми зупинимось на PHP і Node.js.

### PHP

**PHP** — легка у вивченні серверна мова програмування, яка є основою  популярної системи управління контентом WordPress, платформи для організації електронної комерції Magento тощо.

### Node.js

...

## Але...

Перед тим, як поринути в мови розмітки / програмування, ми познайомимось з основними поняттями у веб-розробці, а також з корисними інструментами, які допоможуть в роботі.