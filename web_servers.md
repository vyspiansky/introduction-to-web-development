# Веб-сервери

## Що розуміють під поняттям веб-сервер?

Веб-серверами можуть бути комп'ютери або спеціальні програми, які виконують роль сервера.
Коли користувач намагається отримати документ через рядок вводу адреси, то браузер посилає запит через протокол передачі даних HTTP. Коли запит досягає потрібного веб-сервера (залізо), сервер HTTP (програмне забезпечення) передає запитуваний документ назад, також через HTTP.

Веб-сервер може бути статичним або ж динамічним. Стаптичний сервер просто надсилає потрібні файли в браузер. Динамічний також вміє надсилати файли в браузер, але також на ньому встановлене додаткове програмне забезпечення, яке перед відправкою у ваш браузер змінює вихідні файли. По суті, на льоту генерується відповідь — виконуються обчислення, беруться дані з бази тощо.

## Apache і Nginx

Apache — найбільш популярним веб-сервером у світі. Apache передусім використовується для передачі через HTTP статичних та динамічних веб-сторінок у всесвітній павутині.

Nginx використовують такі відомі високонавантажені українські веб-проекти як Work.ua, Ukr.net, Hotline.ua тощо.

Більшість використовує веб-сервер Apache, просунутіші уже перейшли на Nginx. Хоча можна і комбінувати. Наприклад, Nginx приймає запити і, в разі статичного файлу (зображення, файл CSS, JS або XML) відразу ж віддає його вміст, а в разі PHP-скрипта, відправляє його до сервера Apache, який вже вміє обробляти PHP.

Компанія Microsoft також має веб-сервер, який називається IIS.