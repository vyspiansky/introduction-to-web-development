# Веб-браузер

Сучасні браузери мають вбудований потужний набір інструментів для розробників (англ. Developer Tools). Зупинимось на двох важливих і корисних інструментах, які варто розібрати в першу чергу.

### Інспектор

Інспектор дозволяє вам побачити, як виглядає HTML на сторінці, а також те, який CSS застосовується до кожного елемента на цій сторінці.

Щоб дослідити конкретний елемент на сторінці, достатно навести на нього курсор миші і натиснути праву клавішу миші. В контекстному меню, що з'явиться, слід вибрати (залежно від мови і браузери) пункт Перевірити (англ. Inspect):

![Контекстне меню в браузері Chrome на Windows](/getting-started/chrome_inspect_windows.png)
Рис. 1. Контекстне меню в браузері Chrome на Windows.

За допомогою інспектора можна змінювати HTML і CSS та одразу ж переглядати результати ваших змін в браузері.

![Інспектор елементів в браузері Chrome](/getting-started/chrome_inspector.png)
Рис. 2. Інспектор елементів в браузері Chrome.

![Інспектор елементів в браузері Firefox](/getting-started/firefox_inspector.png)
Рис. 3. Інспектор елементів в браузері Firefox.

![Інспектор елементів в браузері Safari](/getting-started/safari_inspector.png)
Рис. 4. Інспектор елементів в браузері Safari.

### Консоль JavaScript

Щоб відкрити панель консолі в браузері Chrome, натисніть комбінацію клавіш `Ctrl + Shift + J` (Windows / Linux) або ж `Cmd + Opt + J` (Mac).

Консоль JavaScript є неймовірно корисним інструментом для пошуку помилок в JavaScript коді, дослідження коду, який не працює як очікується. Це досягається за рахунок того, що помилки та попередження, що виникають на веб-сторінці, виводяться в консоль.

Метод console.log() показує повідомлення в консолі браузера. Наприклад,

```
<script>
    console.log(12 - 5);
</script>
```

виведе в консоль 7.

Якщо потрібно, команди JavaScript можуть бути виконані одразу ж в консолі.

![Виконані в консолі JavaScript команди](/getting-started/browser_console_expression_exec.png)

Рис. 5. Виконані в консолі JavaScript команди.