# PHP 7

Наприкінці 2015 року побачила світ сьома версія PHP. Це перший значний реліз за останні 11 років, з яких ним активно займались останні два роки. Zend Engine (двіжок PHP) став швидшим, менш вимогливим до пам’яті і з підтримкою 64-біт. Як звітують деякі популярні ресурси в Інтернеті, перехід на цю версію з 5.x дозволив збільшити швидкодію їх сайтів удвічі.

Компанія розробник ядра на сайті Zend.com наводить наступні дані (більша кількість запитів за секунду означає кращий результат):

| Продукт на PHP | PHP 5.6 | PHP 7 |
| -- | -- | -- |
| Magento | 41 запит/сек | 69 запит/сек |
| WordPress | 191 запит/сек | 374 запит/сек |
| Laravel | 256 запит/сек | 485 запит/сек |


## Екскурс в минуле

Між PHP 5 і PHP 7 мала бути шоста версія, але не склалось. В PHP 6 хотіли реалізувати пітримку Юнікод (англ. Unicode) та вже в 2010 році стало зрозуміло, що об’єм робіт (переписування модулів, створення нових і т.д.) виявився непід’ємний і від цієї амбітної цілі відмовились (або, якщо завгодно, відклали на потім). Щоб не спантеличувати розробників, версію PHP 6 пропустили, хоча чимало корисних фіч увішли у версії PHP 5.3 та 5.4.

## HipHop для PHP від Facebook

HipHop був створений розробниками соціальної мережі Facebook для економії ресурсів їх серверів. HipHop програмно перетворює PHP код в оптимізований код на C++, а потім використовує компілятор g++ для його компіляції. HipHop включає в себе транслятор коду, альтернативну реалізацію середовища виконання PHP, а також найбільш поширені PHP-розширення (англ. PHP Extensions), переписані на C з метою підвищення продуктивності.

Поточна версія HipHop, відома як HHVM (або віртуальна машина HipHop, англ. HipHop Virtual Machine) була опублікована з відкритим віхідним кодом в кінці 2011 року.

До появи PHP 7 ця розробка приблизно вдвічі обходила рідний двіжок PHP по продуктивності. Тоді як зараз вони приблизно зрівнялись і можуть конкурувати між собою на рівних.
