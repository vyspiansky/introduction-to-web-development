# Що таке ECMAScript?

JavaScript — це браузерна реалізація стандарту **ECMAScript** \(або ж коротко ES\). В ES версії 6 було додано чимало корисних змін, які прийняті як стандарт в 2015 році. Тому іноді замість ES6 можна також зустріти ES2015.

На разі ES6 не в повній мірі підтримується популярними браузерами, натомість вони базуються на старому стандарті ES5. Щоб переконатися, що потрібний вам браузер підтримує той, чи інший функціонал, можна скористатися документацією по ES або ж сайтом [caniuse.com](https://caniuse.com/ "caniuse.com").

Те, що популярні браузери не в повній мірі підтримують \(реалізували\) ES6, не означає, що ви не можете використовувати  нововведення уже сьогодні. Щоб конвертувати код написаний в одному стандарті в інший, використовують спеціалізовані перетворювачі \(англ. **transpiler**\). Наприклад, для конвертації коду з ES6 в ES5, можна використовувати популярний [Babel](https://babeljs.io/ "Babel").

