# JavaScript

Мова програмування JavaScript була створена в 1995 році компанією Netscape, як розширення HTML для браузера Netscape Navigator 2.0. На її плечі були покладені функції маніпулювання HTML документами і перевірка форм.

Спочатку JavaScript називалася Mocha, на етапі бета-версії — LiveScript і, лише, коли відбувся фінальний реліз під орудою Sun Microsystems, була охрещена JavaScript.

Через подібність JavaScript з Java, люди часто їх плутають. Це звісно ж різні мови.

JavaScript є мовою, що інтерпретується ("тлумачиться"). Це означає, що їй потрібен інтерпретатор (англ. interpreter). Останнім для JavaScript часто виступає браузер.

## Javascript є скрізь!

* В наш час важко уявити сучасний сайт без JavaScript. Тому, якщо компанія має веб-сайт, то їй в тій чи іншій мірі потрібен хтось зі знаннями цієї мови. Мова JavaScript є обов'язковою умовою для більшості вакансій у веб сфері і не тільки.

* З появою Node.js ви можете розробляти на JavaScript не лише клієнтську частину, але й серверну. В таких умовах розробник(и) спроможні писати проект лише на одній мові, що має свої плюси.

* Використовуючи такі інструменти, як Electron, React Native та інші, JavaScript дозволяє створювати програми для настільних комп'ютерів, мобільні додатки, веб-додатки тощо.


## Он-лайн курси

Для освоєння мови спробуйте он-лайн інтерактивні курси:

* [https://www.codecademy.com/learn/javascript](https://www.codecademy.com/learn/javascript) (англ.)
* [https://www.codeschool.com/paths/javascript](https://www.codeschool.com/paths/javascript) (англ.)

На сторінці курсу крок-за-кроком поміркованими порціями вам даватимуть трохи теорії і проситимуть написати нескладні фрагменти коду. Ключовим моментом тут є те, що ви бачитимете результат. Не просто читатимете щось, а й одразу застосовуватимете прочитане на практиці. Це цікаво, як гра. Ви любите ігри?

