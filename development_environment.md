
# Налаштування середовища для розробки

## XAMPP, WAMP, OpenServer тощо

Встановлення і налаштування зв'язки Apache, PHP і MySQL потребує часу і певних знань. Оскільки мова йде не про повноцінний робочий сервер, а про сервер для розробки і налагодження, то не завжди є сенс витрачати на це час. Як варіант, можна скористатись готовими пакетами (наприклад, XAMPP, WAMP, OpenServer та ін.), які містять в собі всі необхідні для веб-розробника програми, легко налаштовуються і управляються.

Найпопулярнішим пакетом, мабуть, є [XAMPP](https://www.apachefriends.org/index.html). XAMPP — повністю безкоштовний і простий в інсталяції дистрибутив Apache, що містить MariaDB (відгалуження MySQL), PHP (підтримує PHP 7) і Perl.

Якщо ви працюєте в ОС Windows, то локальний сервер буде трохи відрізнятися від того, що є на реальному сервері, який ймовірно буде під ОС UNIX / Linux. Ці відмінності можуть привести до дивних помилок. Також буває, що потрібний вам модуль або не існує під вашу локальну ОС, або працює некоректно.

Як варіант, на вашій локальній машині можна встановити собі ту ОС, яка є на сервері, але є простіший спосіб.

Щоб уникнути небажаних витрат часу, пов'язаних з різними ОС на локальному і бойовому сервері, рекомендується використовувати т.з. віртуальні машини.

## VirtualBox, VmWare тощо

Системи віртуалізації дозволяють на тій же машині поставити ізольовану операційну систему (англ. clean environment), напр, Linux. Встановлювати можна як чисті ОС, так і ISO-образи з уже підготовленим набором програмного забезпечення.

Віртуальні машини за своєю природою вимогливі до ресурсів (оперативна пам'ять та ін.). Щоб трохи вирішити цю проблему є інструменти на кшталт Vagrant.

## Vagrant

Vagrant — це щось на зразок обгортки над системою віртуалізації (наприклад, VirtualBox,  VmWare тощо). У Vagrant є таке поняття, як бокси (англ. boxes). Бокс — це збережений образ системи.

Vagrant дозволяє без зайвих зусиль згенерувати готове до роботи середовище для розробки із заданими параметрами і софтом, використовуючи один конфігураційний файл. До створеного середовища можна під'єднюватись через SSH, а також копіювати дані через спільні теки (англ. shared folders).

Загально доступні бокси можна викачати на спеціалізованих веб-ресурсах:

* [https://atlas.hashicorp.com/boxes/search](https://atlas.hashicorp.com/boxes/search)
* [http://www.vagrantbox.es/](http://www.vagrantbox.es/)

## Docker

...






