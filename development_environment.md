
# Налаштування середовища для розробки

## Локальний HTTP-сервер

Якщо на початках для front-end разробки можна обійтись без локального HTTP-сервера, то для back-end’у він необхідний одразу ж.

Сучасний сайт являє собою не просто набір HTML-документів, але і включає в себе безліч технологій, бази даних та багато іншого.

Для вивчення серверних технологій не зручно та й не ефективно використовувати справжній доступний в мережі Інтернет сервер, тому варто встановити необхідний комплект програм на локальний комп'ютер і розробляти все на ньому.

Найбільш популярною зв'язкою таких програм є веб-сервер Apache, мова програмування PHP і система управління базами даних MySQL.

Встановлення і налаштування даних програм потребує часу і певних знань. Оскільки мова йде не про повноцінний робочому сервері, а про сервер для розробки і налагодження, то не завжди є сенс витрачати час на це. Як варіант, можна скористатись готовими пакетами (наприклад, XAMPP, WAMP, OpenServer та ін.), які містять у собі всі необхідні для веб-розробника програми, легко налаштовується і управляється.

## XAMPP, WAMP, OpenServer тощо

XAMPP (або ж WAMP та ін.) має інтуїтивний графічний інтерфейс (англ. GUI, Graphical user interface). Встановлюється такий пакет дуже просто, чим економить ваш час.

Якщо ви працюєте в ОС Windows, то локальний сервер буде трохи відрізнятися від того, що є на реальному сервері, який ймовірно буде під ОС UNIX / Linux. Ці відмінності можуть привести до дивних помилок. Також буває, що потрібний вам модуль або не існує під вашу локальну ОС, або працює некоректно.

Як варіант, можна встановити собі ту ОС, яка є на сервері, але є простіший спосіб.

Щоб уникнути небажаних витрат часу, повязаних з різнимим ОС на локальному і бойовому сервері, рекомендується використовувати т.з. віртуальні машини.

## VirtualBox, VmWare тощо

Системи віртуалізації дозволяють на тій же машині поставити ізольовану операційну систему (a clean environment), напр, Linux. Встановлювати можна як чисті ОС, так і ISO-образи з уже підготовленим набором софту.

Віртуальні машини за своєю природою вимогливі до ресурсів (оперативна память та ін.). Щоб трохи вирішити цю проблему є інструменти на кшталт Vagrant.
Vagrant

Vagrant — це щось на зразок обгортки над системою віртуалізації (наприклад, VirtualBox,  VmWare тощо). У Vagrant є таке поняття, як бокси (англ. boxes). Бокс — це збережений образ системи.

Vagrant дозволяє без зайвих зусиль згенерувати готове до роботи середовище для розробки із заданими параметрами і софтом, використовуючи один конфігураційний файл. До створеного середовища можна під'єднюватись через SSH, а також копіювати дані через спільні теки (англ. shared folders).

Загально доступні бокси можна викачати на спеціалізованих веб-ресурсах:

* [https://atlas.hashicorp.com/boxes/search](https://atlas.hashicorp.com/boxes/search)
* [http://www.vagrantbox.es/](http://www.vagrantbox.es/)










