# Що таке front-end і back-end?

Веб-розробку умовно можна розділити на дві частини — фронтенд (англ. front-end) і бекенд (англ. back-end). До фронтенду (клієнтська частина) слід віднести HTML-верстку зі CSS стилями і JavaScript, а до бекенду — серверну частину, яку зазвичай пишуть на Python, PHP, Ruby.

Якщо простіше, то... Те, що кінцевий користувач бачить в браузері, те, що найбільше кидається йому в очі — це фронтенд. А, от, те, що під капотом, сховане від людських очей — це бекенд.

Як ви, мабуть, зауважили, якщо для серверної частини існує чималий список мов програмування, то для клієнтської частини поза конкуренцією JavaScript.

### Поділ фронтенду

Фронтенд нерідко також розділяють на дизайн (вертку) та розробку.

Фронтенд дизайнер (англ. Front-End Designer) більшою мірою займається створення користувацьких інтерфейсів (User Interface). Знає добре HMTL та CSS. Добре володіє інструментами створення макетів, має відчуття прекрасного. Часом недолюблює JavaScript, зате вправно використовує такі надбудови як  jQuery. По суті отримує задоволення від реалізації дизайн рішень.

Фронтенд розробник (англ. Front-End Developer) більше уваги приділяє написанню коду на JavaScript. Фреймворки, алгоритми, парадигми програмування тощо не є для нього чимось незрозумілим. Добре знає HTML, CSS. По суті має хист до програмування і отримує задоволення від цього процесу.

Обидва напрямки перспективні та затребувані. Не важливо, що ви оберете, важливо, що вам більше до душі. В кінцевому рахунку за часту вам доведеться комбінувати і межа в поділі розмиватиметься.

## Що означає full stack веб-розробник?

Термін full stack описує розробника, який однаково добре справляється з написанням фронтенду і бекенду. Full stack розробнику не потрібно бути супер професіоналом у всіх областях і технологіях, в яких він повинен працювати, тому що це практично неможливо. Він просто повинен вміти працювати з цими технологіями.

Рівень "full stack" передбачає "добре розуміння кожного рівня стеку". На скільки добре, це вже важче питання.