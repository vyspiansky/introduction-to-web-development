# JavaScript

Мова програмування JavaScript була створена в 1995 році компанією Netscape, як розширення HTML для браузера Netscape Navigator 2.0. На її плечі були покладені функції маніпулювання HTML документами і перевірка форм.

Спочатку JavaScript називався Mocha, на етапі бета-версії — LiveScript і, лише, коли відбувся фінальний реліз під орудою Sun Microsystems, був хрещений JavaScript.

Через подібність JavaScript з Java, люди часто їх плутають. Це звісно ж різні мови.

JavaScript є мовою, що інтерпретується ("тлумачиться"). Це означає, що їй потрібен інтерпретатор (англ. interpreter). Останнім для JavaScript часто виступає браузер.
...
Щоб почати вчити основи мови, звісно можна засісти за якусь товсту книжку, але це не мій вибір. Краще спробуйте он-лайн інтерективні курси. Наприклад, по JavaScript'і:

* [https://www.codecademy.com/learn/javascript](https://www.codecademy.com/learn/javascript) (англ.)
* [https://www.codeschool.com/paths/javascript](https://www.codeschool.com/paths/javascript) (англ.)

На сторінці курсу крок-за-кроком поміркованими порціями вам даватимуть трохи теорії і проситимуть написати нескладні фрагменти коду. Ключовим моментом тут є те, що ви бачитимете результат. Не просто читатимете щось, а й одразу застосовуватимете прочитане на практиці. Це навіть цікаво, як гра. Ви любите ігри?

