# HTML

Термін **HTML (HyperText Markup Language)** означає "мова маркування гіпертексту". Це система верстки, яка визначає, як і які елементи повинні розташовуватися на сторінці. З часу створення першої версії (специфікації) HTML зазнав деяких змін і постійно розвивається. Поточну специфікацію HTML можна знайти на сайті міжнародної організації, що розробляє й впроваджує технологічні стандарти для всесвітньої павутини, [w3.org](https://www.w3.org/).

HTML-сторінка — це звичайний текстовий файл, збережений з розширенням .html, .htm. Свої перші HTML-файли Ви будете зберігати на локальному диску, а результат дивитись в браузері.

Що вам знадобиться для написання/тестування HTML-коду?

редактор текстових файлів (для початку підійде «Блокнот», який є стандартною програмою в ОС Windows).
браузер (вибір може бути довільним і більше залежить від ваших уподобань: Firefox, Internet Explorer, Opera, Chrome, Safari тощо);

